### Kúp mlieko 1!
"Kúp mlieko! Ale nech ho je presne 3141592 mikrolitrov!" nechali rodičia Jožkovi odkaz na lístku.

Čo už Jožkovi ostávalo... odišiel do obchodu a presne (a hlavne nenápadne!) odmeral objem každej nádoby s mliekom, ktorú v obchode našiel. Teraz smutne dumá, ktoré z nich kúpiť.

Daných je nanajvýš 40 celých čísel, predstavujúcich objemy nádob v mikrolitroch.

Zistite, či sa z nich dá vybrať niekoľko s požadovaným súčtom $k$. Ak nie, nájdite najbližší väčší súčet, ktorý sa dá dosiahnuť.

#### Vstup
Na prvom riadku sú dve medzerou oddelené čísla $k$ a $n$ ($1 \leq k \leq 10^9, 1\leq n \leq 40$) -- množstvo mlieka, ktoré treba kúpiť a počet nádob s mliekom v obchode.

Na každom z nasledovných $n$ riadkoch je jedno celé číslo $x_i$ ($1 \leq x_i \leq 10^9$) -- objem $i$-tej nábody. Môžete predpokladať, že súčet všetkých $x_i$ je aspoň $k$.

#### Výstup
Na výstup vypíšte jedno číslo, najmenší objem mlieka, ktorý je väčší alebo rovný ako $k$ a zároveň ho vieme dostať ako súčet niekoľkých zadaných čísel.

##### Sample in
```
5859870 3
3141592
2718281
1000000
```

##### Sample out
```
5859873
```
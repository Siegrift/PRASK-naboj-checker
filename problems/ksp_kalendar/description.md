### Kalendár
Klasický gregoriánsky kalendár je už dosť okukaný a nerovnomerný. V poslednej dobe sa Martellovcom oveľa viac zapáčil kalendár, v ktorom má každý mesiac presne 28 dní. Presnejšie, rok v takomto kalendári sa skladá z 13 mesiacov, každý s 28 dni. No a aby to vychádzalo na 365, na konci kalendára je ešte jeden špeciálny deň, počas ktorého sa usporadúvajú tie najdrsnejšie party.

Martellovci by však teraz potrebovali pomôcť s prevodom z gregoriánskeho kalendára do nového.

#### Vstup
Na vstupe sa nachádza dvojica čísel $d$ a $m$, ktoré určujú korektný dátum gregoriánskeho kalendára na rok 2018 (prestupný rok teda riešiť nemusíte), číslo $d$ určuje deň a $m$ mesiac.

#### Výstup
Na výstup vypíšte dve medzerou oddelené čísla, ktoré reprezentujú prislúchajúci dátum v novom kalendári. Prvé číslo je deň a druhé mesiac. V prípade, že daný deň je ten posledný, špeciálny, vypíšte namiesto jeho dátumu slovo `PARTY`.

##### Sample in
```
11 11
```

##### Sample out
```
7 12
```
